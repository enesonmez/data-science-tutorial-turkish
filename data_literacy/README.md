# Data Literacy (Veri Okuryazarlığı)

![data_literacy](https://unite.un.org/sites/unite.un.org/files/styles/uw_full_width/public/news_articles/data_literacy.png?itok=nC_50gJc)

## Veri Nedir?

İnsanların teknolojik ortamdaki her türlü ayak izinin kaydedeilmesi ile meydana gelen yapılara veri denir. Bu yapıları sayılar, metinler, resimler, sesler, vb. olarak nitelendirebiliriz. Veriler tekrar tekrar kullanılabilir ancak veriler tek başına bir analam ifade etmez bir araya getirip analiz ederek anlamlı sonuçlar elde ederiz. Veriler başlıca hangi araçlar ile üretilir:

* İnternet
* Mobil Uygulamalar
* Bulut Teknolojiler
* Sosyal Medya
* Oyunlar
* IOT Cihazlar
* Robotlar

Veriler toplandıktan sonra gruplanarak, sıralanarak ve özetlenerek işlenip **bilgiye** dönüştürüldüğünde anlam kazanmaktadır. Veriler anlam kazandığında probleme çözüm üretir hale gelir. Örneğin her bireyin uyku süresi veri olarak nitelendirilir. Her ülkedeki bireylerin uyku sürelerinin ortalaması ise bilgi olarak nitelendirilir.


#### Verinin Kullanıldığı Başlıca Alanlar

Hemen hemen her alanda veriler toplanıyor ve karar alma sürecinde kullanılıyor. Günümüzde toplanan bu verilerden birçok önemli proje ortaya çıkmaktadır. Proje ortaya konan başlıca sektörleri şu şekilde sıralayabiliriz:

* Finans
* Eğitim
* Sağlık
* Ulaşım
* Uzay Bilimleri
* Pazarlama
* İletişim

#### Veri ile İlgili Terimler
**Büyük Veri Analitiği** : Modelleri ve diğer yararlı bilgileri keşfetmek için büyük veri kümelerini toplama, düzenleme ve analiz etme sürecine denir. Milyonlarca veri söz konusudur. <br> 
**Veri Merkezi** : Şirketlerin bilgi teknolojisi alanında ihtiyaçları için bilgisayar, sunucu ve ağ sistemlerini barındırmak için işletmeler tarafından kullanılan fiziksel veya sanal altyapıya denir.<br>
**Veri Madenciliği** : Gelecekteki davranışı tahmin etmek için kullanılabilecek bir veri grubunda gizli kalıplar arayan veritabanı uygulamalarına denir. <br>
**Veri Tabanı** : Birbiriyle ilişkili bilgilerin, verilerin, analizlerin depolandığı alana verilen isimdir. Dosya veri tabanı ve ilişkisel veri tabanı olarak temelde ikiye ayrılır.<br>
**Veri Tabanı Yönetim Sistemi (DBMS)** : Veri tabanlarına ilişkin gözetim ve kontrol faaliyetlerini kolaylaştırır ve yönetilmesini sağlar. Performans izleme, yedekleme, kurtarma gibi süreçlerin yönetilmesini sağlar. MySQL, ORACLE, PostgreSQL, MSSQL önemli veri tabanı yönetim sistemlerinden başlıcalarıdır.<br>
**Ham Veriler** : Toplanmış ancak biçimlendirilmemiş veya analiz edilmemiş verilerdir. <br>
**Yapılandırılmış (Structure) Veri** : Yapılandırılmış veri, bir kayıt veya dosya içinde sabit bir alanda bulunan herhangi bir veriyi ifade eder. Bu, ilişkisel veritabanlarında ve elektronik tablolarda bulunan verileri içerir. <br>
**Yapılandırılmamış (Unstructure) Veri** : Geleneksel bir satır-sütun veritabanında bulunmayan bilgilerdir. Resim, ses verisi örnek verilebilir.


#### Veri Türleri

![veri_türleri](https://tevfikbulutcom.files.wordpress.com/2020/05/image-25.png?w=577)

1. **Nicel (Sayısal) Veri** : Sayılardan oluşmaktadır. Aritmetik işlemler yapılmasına olanak sağlar. Örneğin araba satış fiyatları, ağırlık, yükseklik nicel veridir.

    * **Ayrık (Kesikli, Discrete) Veri** : t zaman içinde belirli örnekler alınarak oluşturulan verilerdir. Genelde tam sayı değerler alırlar. Sayım sonucuda elde edilirler. Örneğin hastanın haftalık ilaç tüketimi verilebilir.
    * **Sürekli (Continuous) Veri** : Ölçüm sonucu ortaya çıkan değerlerdir. Belli bir zaman aralığı boyuna ölçülen ve ortaya konan değerlerdir. Tam sayı değer olarakta ondalık sayı olarakta karşımıza çıkabilir. Bir insanın kilosu, ateşi örnek verilebilir.
2. **Nitel (Kategorik) Veri** : Verinin sayısal olmayan gruplara bölünmesinden elde edilir. Örneğin cinsiyet, Türkiye'de en çok kullanılan isimler nitel veridir.

    * **Sırasız (Nominal) Veri** : Verilerin kategorik olarak sıralanması mümkün değildir. Örneğin cinsiyet, hastalık tipleri verilebilir.
    * **Sıralı (Ordinal) Veri** : Kategorik olarak sıralanabilen verilerdir. Hastalıkların aşamaları örnek olarak verilebilir.


#### Veri Madenciliği

Büyük veri kümelerine farklı açılardan bakarak, ölçerek, biçimlendirerek ve analiz ederek verileri yararlı hale getirebilmek, bilgiye dönüştürebilmek için korelasyon ve ilişkileri ortaya çıkarma sürecidir. 1960'lı yıllarda ortaya çıkmış bir kavramdır.


## Veri Bilimi

Veri bilimi, yapılandırılmış ve yapılandırılmamış verilerden bilgi, anlam, sonuç ve öngörü elde etmek için bilimsel yöntemleri, analiz yöntemlerini, algoritmaları ve sistemeleri kullanan çok disiplinli bir alandır.

Verilerin analiz edilmesi ile var olan problemlerin çözülmesi ve bu çözümün, sorunun sahiplerine anlatılmasıdır. Başka bir deyişle **veri bilimi**, kuruluşların stratejik seçimler yapmasına yardımcı olan gizemli verileri ortaya çıkarabilmek için büyük miktarda verinin incelenmesini sağlayan disiplindir. <br>

Veri ile hayatımızın her yerinde karşılaşırız ve mutlaka içlerinde bir gizem barındırırlar. Bu **gizemi çözme sanatını** veri bilimi disiplini gerçekleştirmektedir. <br>

**Veri bilimci**, geçmişteki ya da anlık verileri kullanarak gelecekle ilgili tahminler kuran, yazılım programları aracılığıyla bu verileri yorumlayan, sonuçlar çıkaran, verileri görselleştiren, hikayeleştirerek anlatan, bilgi ve çözüm odaklı kişidir. <br>

Veri bilimcisi olmak için **meraklı** olunması gerekmektedir. Bu size verilerdeki gizemi bulmanıza destek olacaktır. Diğer bir özellik ise **sorgulayıcı** olmaktır. Bu sayede verilerinizde bulduğunuz gizemlerin doğruluğu hakkında daha emin olabilirisiniz. Son olarak **tartışmacı** olun bu size takım çalışması sırasında doğru hikayeyi bulmanızı sağlayacaktır. Bu karakteristik gereksinimlerin yanında programlama bilgisi, matematik ve istatistik bilgisi gerekir. Son olarak verilerden elde ettiğiniz hikayeyi karşıya doğru bir şekilde aktarmanız gerekir. Bu noktada **sunum yeteneklerinizi** geliştirmeniz gerekmektedir. <br>

Günümüzde veri hızlı bir şekilde artmaya devam etmektedir. Dijital ayak izimiz hızla artmaya devam etmektedir. 1995 yılında 130 milyar gigabayt dijital evren boyutu bulunurken günümüzde yaklaşık olarak 40 trilyon gigabayt dijital evren boyutu bulunmaktadır ve durum her saniye üstüne koyarak gitmektedir. Verinin bu kadar hızlı artışı verilerdeki hikayeyi de merak ettiriyor. Günümüzde birçok şirket ellerindeki verilerin analizinin yapılması için birçok veri analistçisini işe almaktadır. **Harvard Business Review**  21. yüzyılın en  gözde işi olarak veri bilimini göstermektedir. <br>

Veri biliminin popülerleşmesini sağlayan veri artışı tek başına bir unsur değildir. Popülerleşmesine katkı sağlayan bir diğer durum ise bilgisayarlarımızın donanım güçlerinin oldukça artmasıdır. Veri biliminde çokça makine öğrenmesi ve derin öğrenme algoritmaları kullanılmaktadır. Bu algoritmalar çeşitli matris işlemleri ve hesaplamalar yaptıkları için güçlü bir donanıma ihtiyaç duymaktayız. Günümüzde güçlü bir donanıma sahip olmasanız dahi **Cloud** sistemler sayesinde evinizden belki de binlerce km uzaktaki bir bilgisayarda kodlarınızı çalıştırabiliyor, verilerinizi saklayabiliyorsunuz. Bunun için sadece bir internet bağlantısına ihtiyaç duyuyorsunuz. <br>

Problem Çözümü için izlenmesi gereken adımlar :

- Problemin anlaşılması için sorun tanımlaması yapın. (Doğru sorular ile sorun tanımlaması yapılır.)
- Gerekli verileri toplayın.
- Veri ön işlemesi yapın.
- İhtiyaç duyduğunuz araçları seçin.
- Veri analiz stratejisi belirleyin.

Veri biliminde başarı oranının yüksek olabilmesi için **verinin kaliteli olması** gerekmektedir. Sorununuzu çözebilecek özellikleri bulundurmalı ve veri boyutu istediğiniz seviyede olmalıdır. Veriyi önişlem sürecinden geçirmek verinizin kalitesini artıracaktır. Gereksiz özellikler silinmesi, boş verilerin doldurulması, yanlış verilerin atılması, vb. önişlemler verinizin kalitesini ve başarım oranınızı artıracaktır. Verinizi hazırladıktan sonra yapılması gereken ilk husus verinin görselleştirilmesidir. Bu size verinizi daha iyi anlamanız yardımcı olacaktır. Verinizi belirli bir model üzerinden geçirdikten sora örnek içi (verileriniz) tahmin yöntemi ile sonucunuzun doğruluk oranını öğrenerek bu işlemleri bir döngü halinde sürdürmeye devam edersiniz. <br>

Veri bilimi projelerinde izlenmesi gereken adımlar sırası ile şu şekildedir:

1. Sorun veya problem tanımı.
2. Eğitim ve test verilerini edinin.
3. Verileri karıştırın, hazırlayın, temizleyin.
4. Örnekleri analiz edin, tanımlayın ve verileri keşfedin.
5. Problemi modelleyin, tahmin edin ve çözün.
6. Problem çözme adımlarını ve nihai çözümü görselleştirin, rapor edin ve sunun.

#### Veri Bilimi Tarihçesi

![veri_bilimi_tarihcesi](https://miro.medium.com/max/11898/1*laggHT3j9o9Fip8sTrMkzg.png)